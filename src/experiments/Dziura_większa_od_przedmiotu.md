---
name: Dziura większa od przedmiotu
ingredientIDs:
- paper
- scissors
---
### Dziura większa od przedmiotu

#### Rzeczy
- kartka
- nożyczki

#### Wstęp
Zrobić dziurę w kartce jest rzeczą banalną, ale jak zrobić w niej dziurę przez którą można przejść?

#### Instrukcja
1. Weź kartę i przygotuj nożyczki
2. Wytnij w kartce dziurę tak wielką, aby człowiek mógł przez nią przejść
3. Kartka nie może być przy tym przerwana, bądź sklejona, ale jeśli chcesz możesz odciąć jej fragmenty
4. Pomyśl, potnij, popróbuj
5. UWAGA SPOILER I ROZWIĄZANIE
6. Wytnij z kartki kształt ślimaka, zwany również spiralą – im cieńszy będzie wycinany pasek tym większą dziurę później stworzysz
7. Przetnij powstałą spiralę wzdłuż środka powstałego paska. Nie rozcinaj początku, ani końca spirali!
8. Przechodź śmiało!
9. Psst – istnieją jeszcze przynajmniej dwa sposoby na rozwiązanie tej łamigłówki

#### Wyjaśnienie
Kiedy spojrzymy na kartkę A4 szybko zauważymy, że jesteśmy od niej dużo więksi, a zmieszczenie całej osoby w środku wydaje się cokolwiek absurdalną ideą. Kartka skrywa w sobie jednak nieskończoność kształtów możliwych do wycięcia, a pocięta na paski o grubości 1 mm utworzyłaby linię o długości ponad 0,5 km!

Nie tylko kartka przekracza samą siebie. Wnętrze człowieka również skrywa rzeczy przewyższające naszą wysokość. Ot choćby takie jelito po rozciągnięciu osiąga długość 4-6 metrów.

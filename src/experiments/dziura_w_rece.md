---
name: Dziura w ręce
ingredientIDs:
- paper
---
### Dziura w ręce

##### Rzeczy
- kartka

##### Wstęp
Zrobienie dziury w swojej ręce za pomocą nożyczek jest stosunkowo prostą i mało przyjemną czynnością. Sprawa wygląda zupełnie inaczej, kiedy użyjemy do tego kartki.

##### Instrukcja
1. Zwiń kartkę w rulon
2. Przyłóż zrolowaną kartkę do prawego oka
3. Wybierz odległy punkt i wpatruj się w niego przez otwór w rulonie
4. Przyłóż dłoń do rulonu z lewej strony i przesuwaj ją powoli w przód i w tył
5. Przez cały czas miej otwarte oboje oczu!
6. Powtórz eksperyment dla lewego oka trzymając dłoń z prawej strony rulonu

##### Wyjaśnienie
Obrazy widziane przez jedno i drugie oko znacząco się różnią. To mózg skleja je w jedno i decyduje jaką rzeczywistość oglądamy ostatecznie. W przypadku naszego eksperymentu gramy z mózgiem, a ten lekko zmylony nie może się zdecydować, który obraz powinien pokazać i stąd lekko przerażający efekt.

Po co nam w takim razie dwoje oczu? Czy nie prościej byłoby przestać bawić się w gierki z umysłem i oglądać świat tylko jednym okiem? Niekoniecznie. Widzenie dwojgiem oczu umożliwia nam lepsze widzenie głębi, ocenę odległości między rzeczami, a także oglądanie filmu w technologii 3d. Co ciekawe jeśli mielibyśmy wybrać urodzenie się z jednym okiem bądź stracenie go w trakcie życia zdecydowanie lepsza jest druga opcja. Mózg potrafi na tyle wyćwiczyć się w przyjmowaniu bodźców od oczu, że nawet utrata jednego oka nie musi spowodować znacznej utraty widzenia głębi, choć z całą pewnością mocno ograniczy nasze pole widzenie. Czemu, więc nie mieć trzech, czterech, albo nawet pięciu gałek ocznych? No właśnie – czemu?

---
name: Dziura w ręce
ingredientIDs:
- paper
---
### Dziura w ręce

#### Rzeczy

- kartka

#### Wstęp

Zrobienie dziury w swojej ręce za pomocą nożyczek jest stosunkowo prostą, ale mało przyjemną czynnością chyba, że użyje się do tego kartki.

#### Instrukcja

1. Zwiń kartkę w rulon
2. Przyłóż zrolowaną kartkę do prawego oka
3. Wybierz odległy punkt i wpatruj się w niego przez otwór w rulonie
4. Do lewej strony rulonu przyłóż dłoń, tak aby jej wewnętrzna strona była zwrócona do Twojej twarzy i przesuwaj ją powoli w przód i w tył
5. Przez cały czas miej otwarte oboje oczu!
6. Powtórz eksperyment dla lewego oka trzymając dłoń z prawej strony rulonu

#### Wyjaśnienie

Obrazy widziane przez jedno i drugie oko znacząco się różnią. To mózg skleja je w jedno i decyduje jaką rzeczywistość oglądamy ostatecznie. W przypadku naszego eksperymentu  nie może się zdecydować, który obraz powinien pokazać i stąd tworzy się efekt „dziury”.

Po co nam w takim razie dwoje oczu? Czy nie prościej byłoby  oglądać świat tylko jednym okiem? Niekoniecznie. Widzenie dwojgiem oczu umożliwia nam lepsze widzenie głębi, ocenę odległości między rzeczami, a także oglądanie filmu w technologii 3d.

Co byście wybrali – urodzenie się z jednym okiem, czy stracenie go w trakcie swojego życia? Jeśli pod uwagę brać jedynie zdolność widzenia lepsza zdaje się druga opcja. W wypadku urodzenia się z jednym okiem mózg nie będzie miał okazji „poznać” innego sposobu widzenia. Potrafi jednak na tyle wyćwiczyć się w przyjmowaniu bodźców od obojga oczu, że nawet utrata jednego z nich, choć mocno ograniczy nasze pole widzenia ,nie musi spowodować znacznej utraty widzenia głębi. Czemu, więc nie mieć trzech, czterech, albo nawet pięciu gałek ocznych? No właśnie – czemu?

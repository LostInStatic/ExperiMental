### Wyrzutnia powietrza
##### Rzeczy
- butelka
- balon
- nożyczki
##### Wstęp 
Podmuch powietrza może działać destrukcyjnie, bądź wspomagać działanie człowieka. To od niego oraz od nas samych zależy jak się stanie.
##### Instrukcja
1. Odetnij dno od butelki
2. Rozetnij balon na pół, a jego górną część (tę bez ogonka) naciągnij na dziurę, która powstała w butelce po odcięciu dna
3. Naciągaj balon delikatnie, bądź trochę mocniej uważając jednak, aby nie spadł z butelki!
4. Podczas naciągania zbliż dłoń do otworu butelki i powoli oddalaj
5. Obserwuj, co się dzieje i sprawdź odległość na jaką działa uzyskany efekt, oraz jego możliwości (np. przemieszczania przedmiotów, bądź gaszenia świeczek)
##### Wyjaśnienie
Wiatr, to nic innego jak powietrze wprawione w ruch. Uderzając, bądź ciągnąc za balon poruszamy cząsteczki powietrza, a dzięki stosunkowo małemu wylotowi butelki możemy skierować je w konkretne miejsce.

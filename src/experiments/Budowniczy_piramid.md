---
name: Budowniczy piramid
ingredientIDs:
- pet-bottle
- pet-bottle
- pet-bottle
- pet-bottle
- water
---
### Budowniczy piramid

##### Rzeczy
- butelka x 4
- woda

##### Wstęp
Odrzućmy na chwilę zdobycze współczesnej techniki, aby wcielić się w budowniczego ze starożytnego Egiptu i zobaczyć jak możliwy był transport ciężkich kamiennych bloków, które posłużyły do budowy piramid.

##### Instrukcja
1. Do jednej z butelek (o kwadratowych ściankach!) nalej do pełna wody - to będzie nasz kamienny blok
2. Połóż butelkę z wodą na płaskiej powierzchni i spróbuj ją przesunąć
3. Pozostałe butelki (o zaokrąglonych ściankach!) połóż na płaskiej powierzchni równolegle do siebie zachowując między nimi odstęp około 5 cm – to będą nasze bale transportowe
4. Połóż butelkę napełnioną wodą na pozostałych i spróbuj ją przesunąć
5. Porównaj obie sytuacje

##### Wyjaśnienie
Gdyby Egipcjanie byli ograniczeni do prostego ciągnięcia kamiennych bloków zapewne nie udałoby im się zbudować piramid, ponieważ wymagałoby to zbyt dużo energii. W celu zmniejszenia oporu ruchu używali drewnianych bali podkładanych pod kamienne bloki. W wypadku pomocy walca, albo koła zmniejsza się tarcie, od którego zależy utrata energii podczas ruchu. Przy ich pomocy łatwo nawet 40-krotnie zmniejszyć siłę wymaganą do przesunięcia rzeczy i zbudować piramidę, bądź działając na odrobinę mniejszą skalę, przesunąć więcej butelek zapełnionych wodą i nie złapać zadyszki.

Historia transportu to nie tylko historia tego jak lepiej przemieszczać przedmioty, ale również historia wymiany idei, zmian społecznych i mobilności ludzkiej. Wszystko zaczęło się od koła, a dopiero później nastała era samochodów, rowerów, czy samolotów. Transport oraz to w jaki sposób się przemieszczamy i wymieniamy informacje wciąż pozostaje jednym z najistotniejszych czynników kształtujących świat.

---
name: Wyrzutnia rakiet
ingredientIDs:
- paper
- pet-bottle
- scissors
---
### Wyrzutnia rakiet


##### Rzeczy
- butelka
- kartka
- nożyczki

##### Wstęp
Skonstruuj własną wyrzutnię rakiet

##### Instrukcja
1. Wytnij z kartki kwadrat o wymiarach zbliżonych do 5 cm x 5 cm
2. Wycięty kwadrat skręć w rulon i umieść w otworze butelki, tak aby część wystawała, a część była w środku. To będzie nasza wyrzutnia
3. Wytnij z kartki prostokąt o wymiarach zbliżonych do 7 cm x 12 cm
4. Wycięty prostokąt skręć w rulon, a u jego góry zrób zamknięty dziubek. Postaraj się, aby zrolowana kartka była jak najszczelniej skręcona i nie przepuszczała powietrza zarówno u góry, jak i po bokach. Zwróć uwagę na to, aby szerokość dolnego otworu była jedynie nieznacznie większa od szerokości kartki tkwiącej w butelce. To będzie nasza rakieta
5. Nałóż rakietę na wyrzutnię
6. Energicznym i szybkim ruchem naciśnij jak najmocniej na butelkę
7. Obserwuj, co się dzieje
8. Eksperymentuj z rozmiarami, kształtem i typem pocisku

##### Wyjaśnienie
Gdy naciskamy na butelkę powietrze w środku próbuje wydostać się na zewnątrz. Na drodze ku wolności znajduje się  jednak rakieta. Powietrze wychodząc z butelki wystrzeliwuje przy okazji nasz pocisk. Im mocniejszy będzie nacisk tym szybciej i dalej rakieta poleci. Niezmiernie istotne jest, aby ściany pocisku przepuszczały jak najmniej powietrza – jeżeli przepuszczą go zbyt dużo siła nie będzie wystarczająca do wystrzału, a uciekające powietrze rozejdzie się na boki. 

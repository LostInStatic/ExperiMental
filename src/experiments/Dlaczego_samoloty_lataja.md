---
name: Dlaczego samoloty latają
ingredientIDs:
- baloon
- baloon
---
### Dlaczego samoloty latają

##### Rzeczy
- balon x 2

##### Wstęp
Aby zrozumieć jeden z najważniejszych mechanizmów umożliwiających lot wystarczą nam dwa balony.

##### Instrukcja
1. Nadmuchaj i zawiąż balony
2. Złap balony za ogonki i trzymaj przed sobą tak, aby odstęp między nimi wynosił około 5 centymetrów
3. Dmuchnij w przerwę między balonami
4. Obserwuj co się dzieje

##### Wyjaśnienie:
Mówiąc prosto, ale mniej konkretnie podczas dmuchania zmniejszamy ciśnienie w danym miejscu, a jako że większe ciśnienie naciska na niższe balony zbliżają się do siebie zamiast oddalać.

Mówiąc trochę trudniej, ale też trochę konkretniej

Kiedy dmuchamy tworzy się strumień powietrza. W takim strumieniu zwiększa się ciśnienie dynamiczne zależne od prędkości gazu. Dzieje się to jednak pewnym kosztem. Zgodnie z prawem Bernoulliego ciśnienie całkowite (będące sumą ciśnienia dynamicznego i statycznego) jest stałe w danej strudze gazu. Obniżone zostaje zatem ciśnienie statyczne w strumieniu, natomiast ciśnienie statyczne naokoło balonów nie ulega zmianie. Oznacza to, iż ciśnienie naokoło balonów jest wyższe od tego w strumieniu, a jako, że wyższe ciśnienie naciska na niższe balony zbliżają się do siebie.

Zjawisko, którego jesteśmy świadkiem tłumaczy działanie skrzydeł w samolocie. Kształt skrzydła sprawia, że u jego góry powietrze ma dłuższą drogę do przebycia, co powoduje jego przyspieszenie, a ostatecznie spadek ciśnienia. Ciśnienie u dołu skrzydła jest wyższe i naciska na nie dzięki czemu (oraz paru innym czynnikom!) samolot pchany jest do góry .

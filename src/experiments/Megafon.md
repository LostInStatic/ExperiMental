---
name: Megafon
ingredientIDs:
- paper

explanationDelay: 30
---
### Megafon

##### Rzeczy

- kartka

##### Wstęp

Wzmocnij moc swych strun głosowych!

##### Instrukcja

1. Zwiń kartkę w „lejek”. Wielkość powstałego otworu nie jest szczególnie istotna – najważniejsze, aby można było w miarę wygodnie przystawić do niego usta
2. Przystaw usta do mniejszego otworu, który powstał przy zrobieniu „lejka”
3. Wydawaj rozmaite dźwięki. Raz z ustami przystawionymi do stworzonego megafonu, a raz obok niego
4. Słuchaj, co się dzieje
5. Spróbuj przyłożyć do megafonu inne źródła dźwięku (np. głośnik telefonu)

##### Wyjaśnienie

Megafon nie tylko wzmacnia siłę dźwięku, ale wyznacza także kierunek, w którym będzie się rozchodził. Co ciekawe podczas przemieszczania dźwięku nie przemieszczają się cząsteczki, a jedynie informacja o ich zagęszczeniu. Zasięg stworzonego hałasu również ma swoje granice - wraz z odległością zmniejsza się natężenie dźwięku, czyli innymi słowy zmniejsza się jego głośność.

To na ile dźwięk napotykający przeszkodę odbije się, a na ile ruszy dalej związane jest z impedancją akustyczną, czyli oporem jaki dany ośrodek stawia rozchodzącym się w nim dźwiękom. Im większa różnica między oporami w stykających się ośrodkach tym większe odbicie. To dlatego dźwięk wydawany pod wodą jest dobrze słyszalny pod jej powierzchnią, ale dużo słabiej nad. Analogicznie dźwięk wydawany w powietrzu będzie dużo gorzej słyszalny pod powierzchnią wody, a dużo lepiej nad nią.

Używając megafonu zbliżamy opór strun głosowych do oporu powietrza, a dzięki mniejszej różnicy następuje mniejsze odbicie i dźwięk jest głośniejszy. Pojawia się przy tym zniekształcenie dźwięku, gdyż megafon lepiej przenosi dźwięki o wyższej częstotliwości.

---
name: Wyrzutnia kulek
ingredientIDs:
- balloon
- paper
- pet-bottle
- scissors
---
### Wyrzutnia kulek

#### Rzeczy
- butelka
- balon
- nożyczki
- papier

#### Wstęp 
Robisz „pyk” i strzela

#### Instrukcja
1. Odetnij dno oraz górną część butelki, tak aby powstała otwarta z dwóch stron rura
2. Rozetnij balon na pół, a jego górną część (tę bez ogonka) naciągnij na jeden z otworów rury, która właśnie stała się wyrzutnią
3. Zrób kulkę z papieru i wrzuć ją do środka wyrzutni
4. Naciągnij balon delikatnie, bądź trochę mocniej uważając jednak, aby nie spadł z butelki!
5. Puść naciągnięty balon
6. Obserwuj, co się dzieje, ćwicz celność i sprawdzaj amunicję

#### Wyjaśnienie
Bezcelowe strzelanie może się w końcu znudzić. Nic nie stoi jednak na przeszkodzie, aby lekko je urozmaicić. Można przecież strącać przedmioty, bić rekordy odległości, widowiskowo rozsypać konfetti, czy co tam innego wpadnie do Twej głowy.

Nasza wyrzutnia raczej nikomu nie zaszkodzi. Ludzkość nie była jednak równie delikatna przy konstruowaniu kolejnych broni. Ich rozwój wpływał nie tylko na sposoby uśmiercania, ale niósł ze sobą wiele przemian społecznych. Inaczej wygląda walka oraz konstruowanie wojska opierającego się na piechurach, a inaczej używającego dronów i broni biologicznych. Inaczej wygląda również polityka kiedy zasięg zabijania wyznacza naostrzony kijek, a inaczej gdy za pomocą jednego przycisku można zdecydować o zagładzie całego państwa.
